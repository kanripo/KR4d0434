# -*- mode: mandoku-view; -*-
#+TITLE: 牆東類稿
#+DATE: 2015-08-25 00:09:02.545143
#+PROPERTY: ID KR4d0434
#+PROPERTY: BASEEDITION WYG    
#+PROPERTY: JUAN 提要
<pb:KR4d0434_WYG_000-1a>¶
欽定四庫全書　　　　　集部五¶
　提要¶
　　墻東類稿二十巻　　　别集類四(元/)¶
　　　　臣等謹案墻東類稿二十巻元陸文圭撰文¶
　　　　圭字子方江隂人㓜而頴悟博通經史及天¶
　　　　文地理律象醫藥算數之學宋咸淳初以春¶
　　　　秋中鄉選延祐設科再中鄉舉以老疾不應¶
　　　　徴召卒于家事蹟具元史儒林傳文圭當南¶
<pb:KR4d0434_WYG_000-1b>¶
　　　　宋之末年已二十餘入元後五十餘年至泰¶
　　　　定天厯間尚應聘設教于容山至順末猶為¶
　　　　陳敬叔作安定祠記又數年至順帝至正初¶
　　　　始卒最為老夀惟史不載其登仕版而集中¶
　　　　吳縣學田記有至元辛夘余領吳縣學事語¶
　　　　似亦曾為教官然辛夘為世祖至元二十八¶
　　　　年文圭年祇三十餘而記中乃有余愚且老¶
　　　　句與文圭情事不合或此記本代人作而失¶
<pb:KR4d0434_WYG_000-2a>¶
　　　　于標註歟史稱文圭之文融㑹經傳縱横變¶
　　　　化莫測其涯涘東南學者皆師之今核所作¶
　　　　史言不謬史又稱其䆳于地理考核甚詳今¶
　　　　檢集中惟存辨毛頴傳中山一條餘悉不載¶
　　　　殆散佚不可考矣是集本二十巻世久無傳¶
　　　　今從永樂大典中蒐採遺佚共得文三百餘¶
　　　　篇詩詞六百餘篇仍依原目釐為二十巻雖¶
　　　　割裂之餘重為緝綴亡失已多而據所存者¶
<pb:KR4d0434_WYG_000-2b>¶
　　　　　觀之固元初褎然一作者也乾隆四十六年¶
　　　　　九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　　總　校　官(臣/)陸　費　　墀¶
