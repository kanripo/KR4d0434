# -*- mode: mandoku-view; -*-
#+TITLE: 牆東類稿
#+DATE: 2015-08-25 00:09:02.929176
#+PROPERTY: ID KR4d0434
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0434_WYG_019-1a>¶
欽定四庫全書¶
　牆東類稿巻十九　　　　元　陸文圭　撰¶
　　五言絶句詩¶
　　　絶句三首¶
車薪勝盃水輿羽重鈎金物理元無定權衡只在心¶
買絲繡平原儗金鑄子期君子病無能不病人不知¶
杜欲誅雲師韓將訟風伯水旱不由天那是詩人責¶
　　　雪夜不寐偶成短句十首用渭北春天樹江東¶
<pb:KR4d0434_WYG_019-1b>¶
　　　日暮雲為韻¶
丈夫慎出處功成乃身退古人夫何如八十釣清渭¶
四時循化機萬物隨動息衆星紛熒熒天運齊拱北¶
縞素製野服誤染京華塵舊業在何處梅花江上春¶
男兒不得志壯心惜徂年長空起鵰鶚目送入寥天¶
布衾生凄寒夜夜夢歸去心恐秋風深摧殘紫荆樹¶
吟苦不成寐寒窻凝夜缸千古誰知心遙遙賈長江¶
此身如斷蓬飄蕭隨北風錢塘一望地家住西湖東¶
<pb:KR4d0434_WYG_019-2a>¶
客慮千萬端長吁愁不出誰能事低首揮盃送白日¶
幾欲膏吾車老眼不識路弟妹今何之蕭蕭白𩬊暮¶
昨日家書至慰我久離羣游子眼欲斷日日望白雲¶
　　　東風¶
東風何太急日落黄塵起篝燈吹欲滅驟雨打窻紙¶
　　　秋塘觀魚¶
野塘落芙蕖下有潜鱗躍漁多罟日深圉圉方自樂¶
　　　戲書所見¶
<pb:KR4d0434_WYG_019-2b>¶
雲英捧玉液真是裴郎偶不知幾萬錢買得玉杵臼¶
　　　送祝君晟湖州提領案牘¶
幙府今何處青山水遶城烏程有美酒還肯餉春耕¶
　　　題李義夫無鎻亭二首¶
清風四無邊曠然此君宅可不問主人不可容俗客¶
昨日蒼溪叟曾來斫釣竿山童尋鶴去失却報平安¶
　　　題畫二首¶
雲巢八十翁觀化得三昧無聲凉月下適意芳草外¶
<pb:KR4d0434_WYG_019-3a>¶
物物具天機縁何紙上生有時掛素壁自動亦自鳴¶
　　　題畫春景¶
青山多喬木栁枝低婀娜春風在毫端髙遷無不可¶
　　　題月汀圖二首¶
太隂水之精浴水光愈潔常怪市中人不識沙頭月¶
露垂蘭葉光風翻藕花影灘前白鷺睡夜半莫揺艇¶
　　　題畫梨花¶
淡容露如洗生色春欲動紙帳小屏低同入梅花夢¶
<pb:KR4d0434_WYG_019-3b>¶
　　　題碧桃手巻¶
爛枝空有色飛羽本無情獨立春風裏如聞三兩聲¶
　　　寫竹¶
傳神疑有月著色淡無煙此是詩人筆胷中有渭川¶
　　　題南宫子中畫鶯¶
金衣何璀璀飛向垂楊樹久立却無聲東風吹不去¶
　　　題畫白鴈二首¶
蘆花秋半黄三兩下寒塘北風正蕭瑟書逺不曽將¶
<pb:KR4d0434_WYG_019-4a>¶
未曾至鴈門安知食鴈美若讀潜夫論當不保此紙¶
　　六言詩¶
　　　赤壁圖二首¶
公瑾子瞻二龍文辭可敵武功却怪紫煙烈熖不如白¶
月清風¶
烏臺夜雨傷神赤壁秋風岸巾此老眼空四海舟中二¶
客何人¶
　　　題蕭照山水¶
<pb:KR4d0434_WYG_019-4b>¶
閉門十日風雨神逰湘浦峽川樹影分開草店鴈聲吹¶
落漁船¶
　　　王黄華山水小景二首¶
試問滄洲漁叟長松山崦誰家終日拏舟不語江風吹¶
老蘆花¶
此紙無脂粉氣之子有山水淫當時以意摸寫今我以¶
目登臨¶
　　　題鷹捕雀圖(原注其一已擒其/一驚去鷹復回顧)¶
<pb:KR4d0434_WYG_019-5a>¶
一雛已飽毒手反顧又欲其餘大貪得隴望蜀小貪取¶
熊兼魚¶
死生命判須㬰一去一不得去兩三竹葉成叢被敺復¶
向何處¶
　　　題戴嵩牛圖¶
隴上躬耕力倦歸坐茅齋展巻耳邊如聞笛聲却看牧¶
童不見¶
　　七言絶句詩¶
<pb:KR4d0434_WYG_019-5b>¶
　　　讀史六首¶
逐鹿紛紛盡向秦東門牽犬亦無人月宫穏上青𡨕去¶
桂樹秋風老此身¶
暮年百事已心降床下無人拜老龎病眼欲開還又閉¶
偷㸔日影下西窻¶
曠懐雅思人人有濟世經邦事事無終日醉眠呼不醒¶
眀朝典午代當塗¶
廣陵琴與山陽笛哀怨千年尚未平正始諸賢零落盡¶
<pb:KR4d0434_WYG_019-6a>¶
山王去作晉公卿¶
曉看嵩少玉嶙峋枉駕應憐處士貧令尹若能為保障¶
長衾盡覆洛城人¶
司徒太尉總三公奢儉由來性不同錦帳羊羔酣未省¶
誰能僵卧里門中¶
　　　偶作¶
姦雄徃徃墮危機成敗安能論是非空笑狂生投益智¶
絶憐老母遺當歸¶
<pb:KR4d0434_WYG_019-6b>¶
　　　偶書¶
憂時耿耿丹心在無事悠悠白日過萬里山河音信少¶
一春風雨悶懐多¶
　　　舊題¶
賸得清眀一半春蜂衙蝶使徃來頻東風自動鞦韆索¶
不見海棠花下人¶
　　　戯狄懐英¶
花様精神月様粧妖魂不敢近忠良如何鳯閣平章老¶
<pb:KR4d0434_WYG_019-7a>¶
却事宫中嫵媚娘¶
　　　己巳新春¶
鞭春已罷燒燈近十日西風未轉東料得化工無别意¶
祇因不放小桃紅¶
年年春色先催栁萬紫千紅次第開零落墻隂人不問¶
可憐殘雪一株梅¶
　　　山村示暮春三絶句和韻¶
懐哉春晩故山薇冉冉江雲日暮低為問栁橋看燕舞¶
<pb:KR4d0434_WYG_019-7b>¶
何如松嶺聽猿啼¶
樵兒拾樵不畏虎隔溪看花如隔霧鷓鴣聲在柘崗西¶
落日腰䥥下山去¶
畫簾朱箔燕為家青草門庭只産蛙一樹櫻桃紅半落¶
園丁愁殺雨如麻¶
　　　王祈伊中秋不見月四首¶
秋空碾上一輪氷積雨連宵洗更清縱有浮雲容易散¶
吹開不待管絃聲¶
<pb:KR4d0434_WYG_019-8a>¶
家家望月試停盃怪㡳濃雲撥不開身入廣寒人不見¶
却從袖裏褁將來¶
中秋萬里共隂晴曾記坡翁最善評誰信九霄風雨外¶
羣仙正賞月華眀¶
開元以後可堪憂秋雨霪霖稼不収此際霓裳歌一曲¶
君王正在月宫游¶
　　　臘月二十六日立春¶
隴梅未寄江南信鄒黍先囘燕谷春忽憶少陵巫峽句¶
<pb:KR4d0434_WYG_019-8b>¶
菜盤思見玉纎人¶
　　　丁丑元夕¶
入夜不聞簫鼓聲千門月色為誰眀無端邏騎堦前過¶
錯認戎家櫪馬鳴(原注余居與/起潜姪相鄰)¶
　　　石湖留題三絶¶
仙子驂鸞不可呼故園花石久應蕪不知緑野何人買¶
試問平泉有子無¶
髙築詩壇據越城醉呼楊陸主文盟至今月下蒼苔石¶
<pb:KR4d0434_WYG_019-9a>¶
時有先生杖履聲¶
當年彬父遣詞臣列㦸傍觀色怒嗔穀水曾無歸璧日¶
稽山已有摸金人¶
　　　望三峯¶
笋輿咿軋下山田遙指三峯返照邊安得肉身生兩翅¶
霎時飛過此山前¶
　　　大茅峯四絶句¶
懸厓石磴刷苔青空谷無仙鬼亦靈聞説遊人多好事¶
<pb:KR4d0434_WYG_019-9b>¶
誰能扶直半山亭(原注勢/傾將壓)¶
風吹天朗見秋毫足力窮時所歴髙老子何曾煩一歩¶
輿夫攀陟不辭勞¶
羊腸九折路盤嶇不覺騰身上太虚失脚從知髙處險¶
西風斜日早囘車¶
一家兄弟入仙門誰把名山鼎足分我讀儒書知長幼¶
瓣香先禮大茅君¶
　　　露筋娘子廟¶
<pb:KR4d0434_WYG_019-10a>¶
玊真僊子雪為膚枉被羣兒識塞酥寂寞扶風三尺土¶
可憐香火至今無¶
　　　桃源縣¶
張家橋西車馬塵北風刮地眯行人籬落枯桃三五樹¶
不應此地可逃秦¶
　　　文安縣¶
平生知己富歐韓辛苦修書博一官自是朝廷重科目¶
且教主簿到文安¶
<pb:KR4d0434_WYG_019-10b>¶
　　　夜宿何莊唐主事宅¶
扶風豪士不知名樽酒相逢意便傾爭似何莊今夜宿¶
梅花燭影照三更¶
　　　夜宿范以善提舉雲林清逺風大作偶成二絶¶
　　　句¶
猿啼夾澗聲逾逺鶴啄荒苔跡更清身在千林頭上立¶
忽從脚㡳白雲生¶
雲峯頂上玉仙家誤入脩廊一逕斜夜半月寒風力勁¶
<pb:KR4d0434_WYG_019-11a>¶
滿山松影走龍蛇¶
　　　臨沂沂水道中塵沙眯目不可行聞東北有温¶
　　　泉即浴沂處不及徃¶
臨沂以北沂水東行人揚&KR0209;塵沙中縦有温泉能自潔¶
雩壇安得可乗風¶
　　　除夕二首呈北溪¶
臘雪窮途一月中眀朝老鬢又春風遥知兒女團圞處¶
飲徧屠蘇憶乃翁¶
<pb:KR4d0434_WYG_019-11b>¶
杯盤今日偶相逢客路飄飄過一冬為問玉堂春帖子¶
不知學士有誰供¶
　　　清明日泊舟甲馬營¶
細栁東風甲馬營鞦韆花下笑相迎舟中自有傷春客¶
暗數歸家幾日程¶
　　　清眀¶
花開花落總無情贏得詩人百感生今日東䦨看梨雪¶
坡仙去後幾清明¶
<pb:KR4d0434_WYG_019-12a>¶
　　　宿黄村土人索詩¶
塵沙終日意昏昏落日炊煙又一村客子倦㳺求止宿¶
主翁搔首更無言¶
黄村落日下山低宿鳥歸林亦倦飛夜半驅車投北去¶
誰能慷慨泣牛衣¶
　　　入京二首¶
觚稜棲雀五雲深此日江湖向闕心朽骨不堪重拂拭¶
涓人莫枉費黄金¶
<pb:KR4d0434_WYG_019-12b>¶
手携布被入闗中頗似菑川六十翁未必漢廷推第一¶
不須側目事轅公¶
　　　舟中追和遜卿早春即事十首¶
柳色鵞黄蘸碧沙隔溪遙指四娘家故園春事如今晩¶
可見東欄芍藥花¶
清江漠漠漾晴沙門對青山買酒家檣外一聲金彈子¶
流鶯驚起落庭花¶
莫惜春衫汚酒痕欲將遺恨寄芳樽清明客裏匆匆過¶
<pb:KR4d0434_WYG_019-13a>¶
不記桃花笑倚門¶
草色青青没燒痕山川滿目酒盈樽只愁逋客回家日¶
先被春風𦂳閉門¶
乍别親朋似久違西風塵起染緇衣不須杜宇聲聲勸¶
如此江山胡不歸¶
壯圖落落與時違不信經綸起布衣縱使鵾魚從北化¶
也隨烏鵲向南歸¶
客至從容奉笑談晚知蔗境味尤甘曲江進士題名遍¶
<pb:KR4d0434_WYG_019-13b>¶
安用山人起水南¶
虎溪何必與禪談唯有東籬菊味甘束帶肯為兒輩屈¶
悠然興在此山南¶
科斗臨池學篆文燕雛帶雨掠香芹春閨應恨歸來晚¶
南浦當時錯送君¶
草堂未可便移文自煑清香碧澗芹更向白雲深處宿¶
山頭囘首謝諸君¶
　　　賦歸四絶呈句容諸友¶
<pb:KR4d0434_WYG_019-14a>¶
興盡歸期漸有涯夢中昨夜已還家兒童笑引池西去¶
菡萏猶餘一朶花¶
故里青松百尺强亭亭三徑儼成行東籬雨後無人葺¶
舊菊多應一半荒¶
我與茅君宿有縁四年五度過山前元符直下崇禧路¶
囘首三峯意愴然¶
一見諸賢盖便傾秋風猶動故鄉情餘生無復重來日¶
再世何當結弟兄¶
<pb:KR4d0434_WYG_019-14b>¶
　　　題禹廟¶
來尋禹穴何容易却上龍門得許勞擬借梅梁浮海去¶
坐登三級浪頭髙¶
　　　仲冬雪夜偶書三絶句¶
城樓戍鼓盡三更燈射齋窻一黍明窻下有人勤不寐¶
隔墻猶聽讀書聲¶
擁衾危坐夜沉沉門外誰知雪寸深掩巻不言空太息¶
静中忽見古人心¶
<pb:KR4d0434_WYG_019-15a>¶
長廊風𦂳雨冥冥花落寒燈酒半醒但覺晨光何太早¶
不知飛霰集窻櫺¶
　　　諸生和韻復吟三絶¶
荒城戍卒打殘更道上無人天未明一似銜枚蔡州去¶
只無鵝鴨混軍聲¶
猿啾鬼哭杳冥冥夜半何人弔獨醒謌罷離騷心正苦¶
隂風吹雨響踈櫺¶
地罏無分爇香沉畫盡殘灰夜正深窻外梅花消息動¶
<pb:KR4d0434_WYG_019-15b>¶
要知子半是天心¶
　　　自笑¶
既聾不用誇三耳純白安能辨二毛自笑先生書案上¶
又將論語教兒曹¶
　　　丁卯新正紀懐四首¶
懶將詩句上桃符栢葉椒花一例無却笑簡齋元不簡¶
舟中猶自飲屠蘇¶
土潤耕牛不受鞭風和花鳥各忻然老人猶記兵戈日¶
<pb:KR4d0434_WYG_019-16a>¶
自後昇平五十年¶
紛紛兒女競新年老去思親獨愴然墓上只堪供洒掃¶
無由綵服拜堂前¶
魯史曾書雨木氷坤爻切切戒隂凝衡門空把憂時志¶
無柰華軒盡鶴乗¶
　　　窺園¶
先生日日好窺園學圃工夫細討論賣李不須先去核¶
耘𤓰只恐誤傷根¶
<pb:KR4d0434_WYG_019-16b>¶
　　　井竭¶
坎蛙曉渇上苔欄石甃泥渾底欲乾焦稼不為簞食計¶
一瓢飲水亦良難¶
　　　啓山掃松¶
一妻一妾閟泉扄老栢蒼蒼蔓草青我肯墦間求饜足¶
魂歸不必訕中庭¶
　　　病中四絶¶
南山處士老尤貧頗恨故交無一人若使知心得良友¶
<pb:KR4d0434_WYG_019-17a>¶
更因多病轉相親¶
老去無憀病轉多櫻桃楊柳柰情何故人又比佳人薄¶
莫怪門前雀可羅¶
葉落蕭蕭壅樹根疎林帶郭半疑村卧聞車馬墻邊過¶
無事呼兒早閉門¶
浪説蘇公久已仙豈知翁自厭餘年雪堂二客能相從¶
姓字當時惜不傳¶
　　　追和四絶¶
<pb:KR4d0434_WYG_019-17b>¶
文士多嬰疾與貧浩然東野即其人唱酬從此詩筒簡¶
炮炙時於藥褁親¶
餔餟糟醨醉者多獨醒無柰衆人何寒窻細讀離騷語¶
遺恨千年弔汨羅¶
三十尋思擬學仙蹉跎已過古稀年一生只作邯郸夢¶
枕上竒方秘不傳¶
卧看山雲起石根意行隨犬至前村㕓居自是無人識¶
何必移家上鹿門¶
