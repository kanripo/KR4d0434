# -*- mode: mandoku-view; -*-
#+TITLE: 牆東類稿
#+DATE: 2015-08-25 00:09:02.946502
#+PROPERTY: ID KR4d0434
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0434_WYG_020-1a>¶
欽定四庫全書¶
　牆東類稿巻二十　　　　元　陸文圭　撰¶
　　七言絶句詩¶
　　　丁亥夀藥房先生四首¶
賀客門闗刺莫傳日髙厨傳尚蕭然遥知獨鶴蒼苔舞¶
自㸃丹砂註内篇¶
蜀苑梅花號兩龍千年矯立受霜風若為健步能移取¶
逺供寒香夀乃翁¶
<pb:KR4d0434_WYG_020-1b>¶
出處窮通若命何月居南斗類東坡底須内翰還公做¶
勘破已輸春夢婆¶
曲度珠簾懐吕相廡排紅榜媚韓王先生清隠心如水¶
消得編詩一瓣香¶
　　　折梅夀宋春卿¶
南枝春早為誰容逺供寒香夀乃翁不信廣平心似鐵¶
能禁索笑倚東風¶
　　　又口號四首(謹案此詩夀陸義齋作時乙巳九/月前有七言律詩一首編入十八)¶
<pb:KR4d0434_WYG_020-2a>¶
　　　(巻/)¶
洛陽亭下昔埋輪當道豺狼不避人今日黄花故園酒¶
獨携野鶴伴閒身¶
仁挾翔風勇駕霆皇華使者出祥刑福星一夕遷吳分¶
却向龍山現夀星¶
華堂捧勸紫霞盃紅粉囘頭御史來直道素知嫌嫵媚¶
羞將白鶴放籠開¶
幼安伯可號文雄詞夀秦韓枉自工賢相肯交窮處士¶
<pb:KR4d0434_WYG_020-2b>¶
何如魏野祝萊公¶
　　　贈松窻¶
故交皆疎栁子厚新貴不識王元之袖中刺字已漫盡¶
一童猶負嚢中詩¶
　　　贈復初二首¶
昨夜春風到栁枝客衣偏愛薄寒欺囊錐穎脫無人見¶
欲繡平原未有絲¶
有客袖中懐短刺何人門下曵長裾每評陸子毁茶論¶
<pb:KR4d0434_WYG_020-3a>¶
大勝顔公乞米書¶
　　　寧華張尉衛輝人也因寇失官妻子為擄行乞¶
　　　歸鄉贈以二絶句¶
葛藟綿綿長道邉獨行踽踽亦堪憐邯鄲正近君鄉里¶
好借仙翁一枕眠¶
南來憔悴一身存歸雁哀鳴久失羣莫怪夜行人不問¶
形容豈似故將軍¶
　　　桂松巖以子平星禽二術推人多驗戲贈二絶¶
<pb:KR4d0434_WYG_020-3b>¶
十二支辰配十干此專主日論財官豈無辭禄安貧者¶
説與先生仔細看¶
異類于人總不干止聞列宿應郎官區區女蝠并危燕¶
却與蛟龍一例看¶
　　　贈星禽趙顯微詩三絶¶
顯㣲元是紫微仙天上星辰手斡旋為向人間多漏洩¶
謫下茅峯五百年¶
莫把行蔵問斗牛年將八十更何求願言奎宿長眀健¶
<pb:KR4d0434_WYG_020-4a>¶
文治從今遍九州¶
奎宿如何號木狼尾箕虎豹若為詳獸心人靣凡皆是¶
瑞物如何無鳯凰¶
　　　和史葯房三絶¶
莫倚承恩賦上林記曽薄倖託琴心白頭又欲輕相背¶
令蹙山眉作苦吟¶
出處何如漢二疏返耕聊以遂吾初虎頭未可輕摇筆¶
牛角何妨且讀書¶
<pb:KR4d0434_WYG_020-4b>¶
春被山顛與水涯盡供物料入詩家陸劉近世升沉異¶
一為梅花一杏花¶
　　　和張仲寔絶句四首¶
江梅嵗晩獨清妍南國相逢亦偶然料得知心有寒月¶
不消重霧與輕烟¶
平生夢不到黄扉安得京塵染素衣只把一竿江海去¶
相看鷗鳥亦忘機¶
十年講席坐無氊盡把行蔵付與天䇿馬已甘之反後¶
<pb:KR4d0434_WYG_020-5a>¶
着鞭莫競祖生先¶
兀坐書林閉董惟時尋佳句寫烏絲兒時論語今忘却¶
且讓安昌作帝師¶
　　　山村贈禮敬龍澤上人詩有幾年不踏澄江路¶
　　　耆舊唯存陸子方之句和之二首¶
西抹東塗衒一鄉阿婆羞憶少年粧如今閉户無人識¶
旋學仙翁却老方¶
西山爽氣入吾詩拄頰含毫有所思欲把求田語𤣥徳¶
<pb:KR4d0434_WYG_020-5b>¶
莫因學圃笑樊遲¶
　　　次伯機絶句¶
梅天風雨一江寒溼却灘頭舊釣竿自着漁蓑沽酒去¶
路逢賈客問長安¶
　　　留别袁伯長待制凌徳庸少監周南翁待制諸¶
　　　公三絶句¶
待詔明廷百有餘一人釋褐向江都諸生對䇿無竒語¶
田竇何曾不喜儒¶
<pb:KR4d0434_WYG_020-6a>¶
書生骨相太邅迍地位還須有福人老我終身友麋鹿¶
看君他日上麒麟¶
獰獰虎豹守天闗月殿蟾宫不可攀歸路春風無限好¶
一聲啼鳥破青山¶
　　　絶句留别善之仲實併呈松澗雲仲無逸四首¶
今夜征帆淺渚邊何時樽酒落花前白雲遶舍歸心切¶
不為春林聽杜鵑¶
手拈花草弄春愁兒女安知稼穡秋山北山南㳺未遍¶
<pb:KR4d0434_WYG_020-6b>¶
歸歟且復事西疇¶
江上春雲生暮寒故城囘首離長安殘桃剰栁應無分¶
留與諸君取次看¶
老檜榮枯不計春好花開落止經旬莫將文翰誇餘子¶
共擬勲名及古人¶
　　　古意四首寄張可與孫晉卿¶
長安城頭紅日斜王孫金彈打烏鴉寄聲翠鳯穿雲去¶
霜寒莫戀梧桐花¶
<pb:KR4d0434_WYG_020-7a>¶
長松百尺䕃官街街吏斧鋸充官柴髙寒自是飽風雪¶
嵗晩只合居窮崖¶
老翁持鏡向市賣銅光的皪秋水清醜婦鑑容驚墮地¶
想渠嫌殺太分眀¶
牧兒狹逕礙樵枝樵兒格鬭暮不歸於莵一聲嘯篁谷¶
兩兒驚散走如飛¶
　　　夜得二絶寄子華¶
送客征衫秋八月懐人病枕夜三更床頭稚子呼不覺¶
<pb:KR4d0434_WYG_020-7b>¶
牕外瀟瀟風雨聲¶
雞鳴風雨思君子鴈過瀟湘憶故人别去情懐渾欲醉¶
夢囘詩筆已如神¶
　　　絶句二首寄紹堂求巧石¶
籬根怪石起層雲淺帶春泥碧蘚紋乞與詩人時醒酒¶
也勝豪奪任監軍¶
幾年石友卧蒼苔曾受南宫雅拜來老子暮年行脚倦¶
只宜窻裏看崔嵬¶
<pb:KR4d0434_WYG_020-8a>¶
　　　送唐孟方教授三首¶
泮水三年惟飲水不知芹藻味何如羣鴞無故爭桑椹¶
挾彈何人莫問渠¶
禦兒溪北浣征衣重拂蒼苔舊釣磯有弟對床思久别¶
呼兒置酒話遲歸¶
城東老圃舊書生𦂳閉柴門懶送迎獨袖篇詩與君别¶
相看白首不勝情¶
　　　送李義夫出逰二首¶
<pb:KR4d0434_WYG_020-8b>¶
梅花卸玉春寒淺栁色描金雪意消老子偶然詩興動¶
又挑行李過溪橋¶
三千丈髪從渠脱九十日春須我逰出却草堂三五里¶
囊中無得一錢留¶
　　　送吳仲魯囘烏江二道(原注吳/學易)¶
老人白㡌子青衿二水相滋兊澤深易學已隨丁氏去¶
金蘭何日慰同心¶
黄田西望歴陽城風水蕭蕭數日程紙上陳言刋落盡¶
<pb:KR4d0434_WYG_020-9a>¶
滄浪時聽棹歌聲¶
　　　送留君玉髙雲卿自江隂遷松江四絶¶
二君才斡俱優裕數載相從意未休短棹西風吹過泖¶
相思霜月落南州¶
江浦買鱸秋正美山亭聞鶴夜尤清送君此去因懐古¶
海水東來意未平¶
老我畢枝甘伏鷃羡君喬木又遷鶯清平官府無公事¶
分我絲蓴一箸羮¶
<pb:KR4d0434_WYG_020-9b>¶
暨州風土今非昔安得珠犀賈客船莫笑歸裝無一物¶
江頭魚蟹亦論錢¶
　　　鑒止堂¶
流水㳙㳙止水停要令漱玉結層氷深溪不泛桃花出¶
誰識仙源在武陵¶
　　　西苑¶
雪花剪白忘安蒂(原注古詩/雪花無蒂)霜葉雕紅不戀枝爭似隋¶
家宫樹上四時錦綵不曽離¶
<pb:KR4d0434_WYG_020-10a>¶
　　　丘莊多稼樓二首(原注扁庸田/僉事所書)¶
樓上西風野望時𡨕𡨕禾黍没髙低勸農使者來行水¶
還凭朱欄憶舊題¶
萬畆耕耘卒嵗勤可曽一飽慰農人催租令急如風火¶
輸入官倉化腐塵¶
　　　喜客泉二首¶
幽篁夾道少人居山骨清寒草木疎泉見客來空自喜¶
春懐𣺌𣺌正愁余¶
<pb:KR4d0434_WYG_020-10b>¶
一飲懐金出嶺南(原注廣/東貪泉)蓮花峯下絶清甘(原注廬/山㢘泉)我¶
來欲與流泉約獨喜亷人莫喜貪¶
　　　四時佳興題徐景陽園堂五首¶
溶溶川上花光午冉冉窻前草色春能識此中真樂處¶
聖門只有兩三人¶
門前車馬客方散堂下樽罍酒半醒不信鏡中添白髪¶
君山依舊去年青¶
窮秋破屋簷頭雨殘臘征夫陌上霜公子閒居無一事¶
<pb:KR4d0434_WYG_020-11a>¶
可能憂樂兩相忘¶
華陽洞口金泉水流入宫墻作小渠任轉秦淮出江去¶
不應久住化龍魚¶
半奩玊鏡照鬚眉長笑東坡與水嬉直下琤然投小石¶
一波先動萬波隨¶
　　　題園亭¶
把酒看花貧亦樂携琴對竹靜相宜客來若問朝家事¶
囘首東風謝不知¶
<pb:KR4d0434_WYG_020-11b>¶
　　　同善之仲寔無逸共賦雪中香亭¶
冷雲低壓翠禽巢碎玉玲瓏不耐敲蜂蝶遲來探芳信¶
暖風已逼杏花稍¶
　　　鶴皋詩為振之作¶
鸛鳴于垤婦長嘆鴻漸于陸夫逺征何似山亭聞鶴唳¶
無人靜坐月三更¶
　　　劉澹齋求米船謾賦二絶¶
文士清髙數米顛蔡公門下詎能賢探囊萬一逢江盗¶
<pb:KR4d0434_WYG_020-12a>¶
錯認真州發運船¶
靈寳生平愛虎頭每傍戰艦繫輕舟晩無書畫真無益¶
洗手莫嫌寒具油¶
　　　臨山谷帖不似¶
曽草華清妙入神涪翁以後更無人捧心終是西施好¶
里婦何縁輒效顰¶
　　　危金僊示容齋清暉堂詩求䟦洪景盧乃危驪¶
　　　塘之座主也因成二首¶
<pb:KR4d0434_WYG_020-12b>¶
巻中人物想乾淳老筆題詩意轉新却怪洪楊交不合¶
誠齋亦自是詩人¶
清暉何處有園堂消得先生句發揚百世空留遺墨在¶
後生併不識驪塘¶
　　　題敬威卿參政贈許正卿針詩巻末敬公之章¶
　　　許卿之藝諸君發揮盡矣終以二絶貂續尾蛇¶
　　　添足乎¶
江左知名許叔微公來示之衡氣機天下呻吟尚未息¶
<pb:KR4d0434_WYG_020-13a>¶
公持肘後將安歸¶
正人一脉係安危温公身事亦付醫此身强健無着處¶
不如枕卧看兒嬉¶
　　　題李兄課巻¶
集中有句儘堪傳一夢科名十二年音好空聞永嘉末¶
命乖不遇竟陵前¶
　　　題趙子徳修屋疏二首¶
公子王孫逞富豪連雲甲第競相髙誰是錦里秋風客¶
<pb:KR4d0434_WYG_020-13b>¶
不辦三重屋上茅¶
神有青囊號救貧如何無術自謀身道南大宅今安在¶
欲向龍舒覔主人¶
　　　戯題聽琴手巻¶
流水髙山不用彈巴人下里衆皆懽只今何處求鍾子¶
多向文闈作考官¶
　　　題昭君畫巻五絶¶
當時随例與黄金不遣君王有悔心近使來傳延夀死¶
<pb:KR4d0434_WYG_020-14a>¶
囘思終是漢恩深¶
妍醜何須問畫工美人終日侍宫中奉春初計真堪恨¶
欲望單于敬外翁¶
青塜千年恨不埋琵琶馬上幾時囘宇文髙氏爭雄日¶
突厥柔然獻女來¶
已恨丹青誤妾身何消更與妾傳神那知塞北風塵貌¶
不似昭陽殿裏人¶
嚙雪中郎妾不如脱身無計&KR1277;相於勸君莫射南飛鴈¶
<pb:KR4d0434_WYG_020-14b>¶
欲寄思鄉萬里書(原注畫中有/一人射鴈)¶
　　　題二喬手巻二絶¶
國色嬌嬈畫不如風流二壻儘消渠阿承醜女無人聘¶
自挈衣裝過草廬¶
小郎斫案怒生嗔亞壻提兵算若神借使横江風不便¶
可能銅雀鎻佳人¶
　　　淵明像¶
宋文心腹寄王宏來刺江州却有聲不怪孤臣書甲子¶
<pb:KR4d0434_WYG_020-15a>¶
時時送酒賞淵眀¶
　　　小銅屏鑄淵眀歸去詩并坡和章以贈子華侑¶
　　　以絶句¶
五斗區區肯折腰眉山早計不如陶小屏一枕還鄉夢¶
五栁門前月正髙¶
　　　移居圖二首¶
潜夫兩跋最窮研通老安身是契𤣥偶向晴牕展臨本¶
無人當日扣龍眠¶
<pb:KR4d0434_WYG_020-15b>¶
細君散髻抱嬰兒底事移家不皺眉有句曽嘲窮處士¶
四婆元自解吟詩¶
　　　江隂有桃源圖方圓尺許宫室人物如針粟可¶
　　　數相傳有仙宿民家刻桶板為之一夕而成明¶
　　　日遁去友人以本遺余戯題二絶¶
不自柴桑記裏來似傳晨肇入天台世間多少荒唐事¶
何獨神仙有是哉(原注韓詩桃源/之説誠荒唐)¶
人説桃源是隠民神仙幻景即非真如何谷口漁舟路¶
<pb:KR4d0434_WYG_020-16a>¶
不許人間再問津(原注洪駒父諸人論桃源謂陶記中/本言避秦者初非仙也東坡荆公詩)¶
(得之如王摩詰退之夢得皆誤然余考之本記亦有可/疑如漁人囘舟竞不能認前路後有問津者輒死桃源)¶
(果在世間何/不可復見耶)¶
　　　題子昻學士小景¶
蕭蕭落木壊無枝冉冉細竹愛風僛疑非松雪齋中畫¶
似是唐人野望詩¶
　　　馬道士為詹仲眀作栁城春色圖城門外栁樹¶
　　　連堤桃花夾竹小橋漁艇茅屋下有讀書人不¶
<pb:KR4d0434_WYG_020-16b>¶
　　　知何處景也為題二絶¶
渭城客舎栁煙遮漁叟桃源去路賖松竹林中讀書處¶
一圖風景屬三家¶
城外春風野水渾橋頭雙槳下孤村栁桃紅綠撩人眼¶
獨坐書齋懶出門¶
　　　題牡丹梨花手巻¶
沉香宴罷索人扶重向銀屏覩雪膚一笑不償千古恨¶
玉環當日倚䦨圖¶
<pb:KR4d0434_WYG_020-17a>¶
　　　王隠齋墨梅¶
曽看月下挂疎影更憐雪後折横枝逋仙此詩真是畫¶
王生非畫却成詩¶
　　　題補之梅¶
含章殿裏雪中開曽共君王索笑來着在荒蹊枯竹畔¶
可知准勑號村梅¶
　　　題扇有所贈¶
圓如寶月潔如霜素手輕揺玉體凉報道眀朝秋節至¶
<pb:KR4d0434_WYG_020-17b>¶
媫妤無復望專房¶
　　　亭下玉蘭花開¶
初如春笋露纎嬌拆似紅蓮白羽揺亭下吟翁步眀月¶
玉人虚度可憐宵¶
　　　梨花¶
粉香初試曉粧勻花貌參差是玉真茆屋詩人嗟老去¶
東風勿送一枝春¶
　　　枯松¶
<pb:KR4d0434_WYG_020-18a>¶
誰見當年長髪鬚變成龍虎卧交衢雖然擁腫無人問¶
投老猶堪作大夫¶
　　　鹿葱絶句¶
丹葩信不類苹蒿雨後常抽綠玉條此草豈宜充鹿食¶
瘦莖却比沈郎腰(原注沈約作鹿葱詩云爾非苹與蒿/豈充麚鹿食䜛者取此詩以白梁武)¶
(帝大怒約以憂死今按此詩亦未見顯然譏刺何為得/罪但此花丹色畧有斑㸃似鹿紋所以得名非謂可以)¶
(供鹿之/食也)¶
　　詩餘¶
<pb:KR4d0434_WYG_020-18b>¶
　　　㸃絳唇¶
　　　　情景四首¶
玉體纎柔照人滴滴嬌波溜填詞未就遲却牕前繡¶
一幅花箋適與何人手還知否孤燈坐守漸入黄昏後¶
笑靨多羞低頭不覺金釵溜憑媒將就鳯枕囘雙繡¶
月地雲階何日重携手心堅否齊眉相守願得從今後¶
永夜無憀更堪㸃滴聽簷溜枕寒難就堆亂床衾繡¶
人靣桃紅還憶擎漿手君知否倚門獨守又是清眀後¶
<pb:KR4d0434_WYG_020-19a>¶
悶倚香腮淚痕一線紅膏溜將身錯就枉把鴛鴦繡¶
栁帶青青攀向行人手天知否白頭雙守破鏡重圓後¶
　　　　王仲謙席上歌者魏都惜求子華寫真為賦¶
小立娉婷歌聲低遏行雲住不勝珠翠玉靣慵梳洗¶
除却姚黄魏紫誰堪比君描取巻中人美得似崔徽未¶
　　　浣溪沙¶
　　　　次伯機¶
翠玉峯髙鷺㸃明縠紋波動鴨雛生湖山宜雨又宜晴¶
<pb:KR4d0434_WYG_020-19b>¶
　越女蕩舟蓮葉碧裴郎駐馬栁隂青拆花調客訴𠂻¶
情¶
　　　減字木蘭花¶
　　　　庚申六月三日同耶律君璋趙子淵兄弟避¶
　　　　暑飲于𤣥妙觀之荷池君璋不飲命歌者歌¶
　　　　以勸之¶
雙鬟聳翠低䕶金蓮裙窣地銕石心腸無柰梅花一㸃¶
香　歌聲梁繞流水泠泠雲杳香白髪劉郎對景須&KR0184;¶
<pb:KR4d0434_WYG_020-20a>¶
醉一塲¶
　　　　即席贈歌者夏奴¶
香肌玉潤花前忽聽流鶯韻移步金蓮斜轉清眸踏舞¶
筵　困嬌無力蜀錦纒頭&KR0184;百尺安處奴鄉且住容山¶
過夏凉¶
　　　阮郎歸¶
　　　　舟中賦所見¶
風吹一捻栁腰輕春柔力未勝眉兒喜學逺山青終朝¶
<pb:KR4d0434_WYG_020-20b>¶
畫不成　嬌滴滴笑盈盈雛鶯葉㡳聲花梢雨過夕陽¶
眀無情漸有情¶
　　　臨江仙¶
　　　　坐客有出寵歌者乃主人舊所懽也¶
聽得雅歌珠一串颯然吹動梁塵樽前重見舊時人主¶
人情未重情重是嘉賔飛絮落花無定在近前遮莫¶
誰嗔文園倦客最傷神野亭何處泊空憶畫堂春¶
　　　唐多令¶
<pb:KR4d0434_WYG_020-21a>¶
　　　　梅隠菴席上贈歌者¶
花下笑聲微鶯喉髙又低怪穿花粉蝶成圍唯有禪心¶
清似水相對坐兩忘機莫道絮沾泥狂風也解飛恨¶
殘春九十將歸囘首陽臺雲縹緲愁薄暮雨霏霏¶
　　　　寄逺¶
明艷注秋波輕鬆綰髻螺怕逢人先斂雙蛾怯雨羞雲¶
情未穏佳㑹少逺離多　梁遶憶清歌蘭舟肯再過為¶
他垂淚染香羅欲倩鱗鴻將錦字知别後意如何¶
<pb:KR4d0434_WYG_020-21b>¶
　　　滿江紅¶
　　　　送理伯雍同知改除轉運判官¶
雙檜堂深想前日清風猶在纔半載政聲傳播輿人稱¶
快鞠草圜扉無滯訟憇棠田舎留遺愛問方今循吏幾¶
何人公為最　明而恕㢘而介官易進身難退苦簿書¶
叢委米鹽繁碎鴈鶩自憐羣裏聚龍豬不計兒時㑹望¶
美人又向碧雲西徒増慨¶
　　　　贈歌者¶
<pb:KR4d0434_WYG_020-22a>¶
兒女多情頗自恨風雲氣少春夢裏鶯啼燕語瞥然驚¶
覺寸寸凌波蓮步穏彎彎拂黛山眉峭似紅雲一朶罩¶
江梅天然好　舞腰細歌喉巧茵錦褪梁塵繞更盈盈¶
笑靨櫻唇紅小金盞愛從心裏換玉山偏向懐中倒柰¶
劉郎前度看桃花如今老¶
　　　　己巳二月二十二日游北門有感¶
試撿春光都不在槿籬茅屋荒城外牯眠衰草鴉啼枯木¶
黄染菜花無意緒青描栁葉渾粗俗憶繁華不似少年¶
<pb:KR4d0434_WYG_020-22b>¶
逰傷心目　棠塢錦梨園玉燕衣舞鶯簧曲艷陽天輸¶
與午橋金谷行處綺羅香不斷歸時絃管聲相逐怕夕¶
陽飲&KR0262;近黄昬燒銀燭¶
　　　減字木蘭花慢¶
　　　　滕王閣¶
九皋眀月夜跨一鶴赴仙都聽佩玉鏘鳴驂鸞小駐髙¶
閣凭虛萋萋草生南浦興未闌歸去東吴笑指尊前二¶
客昨宵良㑹非歟　莊周蝴蝶兩蘧如變化一華胥嘆¶
<pb:KR4d0434_WYG_020-23a>¶
物換星移壺中日月鏡裏頭顱芳洲獨醒人在采芙蕖¶
嵗晏孰華予欲汎蘭舟容與煙沙漠漠重湖¶
　　　　和心囦春雪詞¶
怪東風太早未燈夕放瓊花是何處瑶姬來看玊樹光¶
彩交加野人但知三白喜新年天意薦休嘉肯念兵屯¶
北塞誰上表賀南衙　西斜日影簷牙又被黒雲遮嘆¶
病骨支離别懐蕭索空負年華鼇山已成春夢歸去来¶
空谷卧烟霞却笑昌黎才子浪吟逐馬隨車¶
<pb:KR4d0434_WYG_020-23b>¶
　　　念奴嬌¶
　　　　贈韓茂林(原注魏/公之後)¶
茂林修竹自山隂㑹散幾畨陳迹修禊年年春故事懊¶
恨風流非昔當日蘭堂後來菊圃苗裔江南北覩君雅¶
號恍然舊事重憶　嵗晩木落天寒黒貂將敝尚作新¶
豐客星斗胸中空燦爛磨蝎虚名何益袁呂相逢知音¶
一笑肉眼無人識訪予梅屋談天聊慰孤寂¶
　　　酹江月¶
<pb:KR4d0434_WYG_020-24a>¶
　　　　贈王道人性初歸茅山¶
芙蓉城郭有羽仙騎鶴來從何處曽拉茅君峯頂㑹瑶¶
佩隨風吹去玉笈偷開青嚢拾得笑㸔人間世蔵身壺¶
裏箇中别有天地　共約手種蟠桃綴花結實已是三¶
千嵗欲鱠長鯨麟作脯倒海聊共一醉偶憶寒梅更慚¶
小草拂袖懐歸計蓬萊清淺雲帆他日相遇¶
　　　　送幕職¶
殘花剰栁正啼䳌聲裏郵亭別館三疊陽闗聽未徹手執¶
<pb:KR4d0434_WYG_020-24b>¶
離盃引滿政坐諸君久煩老子今日纔蕭散翩然歸去¶
故園綠樹春晩　人世蒼白浮雲自舒自巻不入髙人¶
眼官事如麻何日了輸與閑中不管翠栢臺髙紫微省¶
近别有清華選功名嵗晏江城囬首天逺¶
　　　　洛陽耆英㑹二首¶
戴花劉監算耆英㑹上與吾同嵗伊洛山川今如古人¶
事幾畨興廢夢枕初殘黄粱未熟已換人間世簞瓢鐘¶
鼎看來一等滋味　天上赤白雙丸東來西徃出没真¶
<pb:KR4d0434_WYG_020-25a>¶
兒戯惟有神仙長年訣長似功名富貴欲擣𤣥霜難尋¶
玉杵何日藍橋遇裴郎老矣雲英那肯隨去¶
延年有術飡古松根下茯苓千嵗縱是延年知何益命¶
也道之將廢思古之人詞章節行杲杲行當世遺風流¶
韻淵然尚有餘味　無柰先哲凋零後生坦率多以儒¶
為戯每笑唐人書不讀直把黄金買貴山澤竒才雲林¶
真隠没齒何曾遇人生如夢江流日夜東去¶
　　　水龍吟¶
<pb:KR4d0434_WYG_020-25b>¶
　　　　次葯房韻¶
西州玉局飛僊衮裳曾侍槐龍翠飛花麗曲雅音猶在¶
有人賡未千載峨峯一江川練又鍾清氣嘆瀛洲路近¶
罡風吹斷&KR1277;自有凌霄意草碧寒窻靜裏折瓊枝小¶
欄同倚新吟婉美西施態度慵(原/闕)梳洗按羽調絲雪兒¶
薄相為君心醉恨髙樓暮隔江城花暗碧雲遥睇¶
　　　　附史葯房作(并序/)¶
　　清眀後浹日過子方小飲簾櫳靚深綠隂晝寂欄¶
<pb:KR4d0434_WYG_020-26a>¶
　　邊玉茶正花香韻蕭逺主人出侍人彈琵琶侑觴¶
　　酒未終上馬徑去恍然藍橋湓浦之遇也賦水龍¶
　　吟以記其事呈子方一笑¶
　等閒過了清眀草痕深一庭新翠光風信息牡丹初¶
　褪荼醿猶未燕語清圓梅英鬆潤困人天氣笑文園¶
　倦客詩材减盡猶有傷春意别有留春去裏小房¶
　櫳玉英雙倚天香浮動銖衣乍試鉛華盡洗一曲琵¶
　琶輕攏挑撥未觴先醉又怱怱上馬藍橋路隔&KR1277;増凝¶
<pb:KR4d0434_WYG_020-26b>¶
　睇¶
　　　　再次韻一首寄葯房¶
燕芹香老春深微風颭動新篁翠驚敲夢斷忙呼小玉¶
故人來未香縷篩簾游絲墮几暖薫花氣問春隨鶯到¶
又隨燕去誰解得東君意　澗水流紅影裏小樓東有¶
人孤倚殘桃着雨鬢容撩亂未堪粧洗冉冉年光悠悠¶
時事不如沈醉更韋娘一曲司空慣見也應囘睇¶
　　　探春慢¶
<pb:KR4d0434_WYG_020-27a>¶
　　　　和心淵己巳元夕韻¶
細草黏氷疎林補雪衰翁未覺春暖曝背低簷燎衣¶
破竈誰識舞臺歌館樂事如今懶謝鄰伴東招西喚何¶
消看試華燈月光今夕圓滿　念昔繁華帝里侍鳯輦¶
夜逰曉棚人散迓鼓方催韻簫正美忽被西風吹斷䔩¶
䔩梅花落忍聽得一聲羌管懐古傷情淚痕溼春衫短¶
　　　沁園春¶
　　　　送李同知之官鄴都¶
<pb:KR4d0434_WYG_020-27b>¶
東西二都史載循良不五六人記南陽有召潁川有霸¶
并州如郭河内如恂直比朱絃清侔古鏡吏自秋霜民¶
自春如公者守亷平二字近古名臣　棠隂手種方新¶
又五馬翩翩鄴水濵想臺髙銅雀尚留遺跡堂深晝錦¶
空鎻凝塵琴瑟從容雅歌緩帶美政遥知達紫宸期年¶
後看快行宣召班冠廷紳¶
　　　　送楊伯可¶
雨足江臯月滿中秋使客將歸看扁舟空載貧無長物¶
<pb:KR4d0434_WYG_020-28a>¶
破囊収貯富有新詩清白傳家懐金不受潔已從來畏¶
四知民何幸盡相安田里樂業熈熈　誰知經界良規¶
是三代相傳古法遺要講眀有素施行不擾寛嚴相濟¶
表裏無私慙愧偏州久淹老子却怪朝家選用遲公今¶
去定致身鵷序接武龍墀¶
　　　金縷曲¶
　　　　代送同僚¶
乍到蓉城路聽兒童歌謡徳政感恩如父好入西京循¶
<pb:KR4d0434_WYG_020-28b>¶
吏傳誰道今人非古留遺愛甘棠佳樹節操氷霜清凜¶
凜看和風吹作陽春雨程去速遽如許　我來不見空¶
懐竚望彼美碧雲莫合草萋南浦信是有才供世用敢¶
擇東西何處又誰念嬰兒思乳不恨使君吾不識恨使¶
君不與吾相輔聊寄意短長句¶
